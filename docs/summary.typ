*چکیده:*
مترجم معکوس
ابزاری است که کد تولید شده زبان ماشین توسط یک
مترجم
را به کد منبع اصلی بر می‌گرداند. مشکل فرایند ترجمه معکوس این است که
اطلاعات سطح بالا مثل نام متغیر‌ها یا ساختار‌های سطح بالای کد در فرایند
ترجمه از دست رفته است. چون این اطلاعات مرتبط به زبان طبیعی‌اند
مدل‌های زبانی بزرگ
گزینه مناسبی برای بازیابی این اطلاعات هستند اما این مدل‌ها چالش‌هایی
مانند
توهم
دارند. هدف این پژوهش استفاده از
مدل‌های زبانی بزرگ در مترجم معکوس و رفع چالش‌هاست. در این پژوهش
یک مترجم معکوس با معماری لایه‌ای ارائه می‌شود که به جای تولید کد
توسط مدل زبانی، تعدادی عملیات به مدل ارائه می‌شود که هر عمل می‌تواند
یک تغییر در کد ایجاد کند بدون این که رفتار برنامه تغییر پیدا کند. با
این کار به صورت الگوریتمی از ایجاد تغییر در رفتار برنامه تولید شده
و در نتیجه چالش توهم جلوگیری می‌شود.

*واژه‌های کلیدی:* مترجم معكوس، مدل‌های زبانی بزرگ، زبان‌های برنامه‌سازی